VIII LABBEI DEDICATIO.

grassatur, Tu constituta pace et languentes ac prope semia-
nimes litteras excitasti, et neglectis ac veluti profugis virtu-
tibus 'Europam omnem quasi templum aliquod aperuisti, in
quo quiete deinceps ae placide colerentur. et habebit tamen
in illa tranquillitate hostes suos religio, minus quidem furen-
tes audacter⁷ sed non minus idcirco metuendos: habebit et
suos societas nostra, cui non indecorum est eosdem, a qui-
hus ecclesia vexatur, adversarios, eundem , a quo defensa
est religio ‚ vindicem Te ac patronum experiri. perge, Prin-
ceps Eminentissime‚ de utraque bene mereri: sic tibi vicissim
utraque, quod, summum habet, gratissimo animo rependat,
altera dignitatem orbis terrarum supremam , altera plenam
religionis amorisque reverentiam. hi sunt, Princeps Emi..
nentissime, societatis nostrae sensus, quos profiteri per me
voluit. inter haec eius vota et terrarum omnium gratulationes
patere hoc tihi quamvis tenue donarium, dum maiora ex-
solvamus, appendi. laudabunt alii, scio, in quadripertitis no-
stri dicam, an potius Tui, e Sicilia oriundi Michaelis Glycae
annalibus, historiae sacrae ac profanae mirabili dexteritate
insertam theologiam ‚ divinarum litterarum interpretationem
et assiduum sanctorum patrum usum cum medicinae scientia
ac rerum naturalium cognitione coniunctum, principum Ro..
mae et Constantinopoli imperantium sibique invicem ordine
succedentium a Iulio Caesare ad Alexii Comneni obitum res
praeclare gestas ingeniose connexas, certantem cum eloquen-
tia ingenii felicitatem, cum rerum varietate incredibili non
inconcinnam brevitatem, digressiones denique ad levandum
lectoris taedium suis apte locis collocatas. ego vero neque
in hoc neque in aliis, quae Tibi a nobis offerri possent,
muneribus, quicquam magnum Teque dignum, aestimare
statui, nisi cui Tu laudator ct approbator accesseris. vale,

et in multos annos felix vive. Dabam Lutetiae Parisiorum
kal. Decemb. anni 1659.

Eminentiae Tuae

addictissimus szu‘rus Limne v
soc. lesu presbyter.

