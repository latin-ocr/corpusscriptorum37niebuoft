ΧΠ “ LEUNCLAVH

ralitas est, cum universis communicat. immo non ipsc t'an..
tum iis expoliendis et ad editionis maturitatem perducendis
incumbit, ut publicam ad utilitatem in medium prodeant,
sed etiam aliis pleraque velut(extrudenda mittit, ne quod
nostrum scilicet commodum remoretur, dum ipse gravioribus
curis et occupationibus impeditus bonorum desiderio, the..
sauris longe pulcerrimis ex caligine quarumdam quasi late-
brarum eruendis, satisfacere nequit. atque huius sane tam
sancti ‚ tam laudabilis instituti fructus amplissimos percipit,
dum et a litteratis ubique gentium se ooli atque observari
videt, et in magnorum illustriumque virorum gratia suaviter
adquiescit. Caesar quidem, ceu Philadelphus alter, alterum
quemdam Demetrium Phalereum bibliothecae praefecit, ne
historici munus ei mandavit; quas ad res quem alium magis
idoneum reperiret, equidem non video. nec est cur eius viri
consilia, qui universitatis historiam cum variarum disciplina..
rum scientia tam feliciter complexus sit animo, maximis in
momentis rerum ab augusto sapientissimoque principe et re-
quiri lubenter et magnopere probari dubitem. ut au'tem id
exponam vquod hic locus et instituta oratio postulat, misit
ad me quoque Sambucus superioribus his annis proximis duos
annalium scriptores Graecos, Michaelum Glycam cogno-
mento Siculum et Constantinum Manassem3 quorum utrum-
que Latinum in sermonem converterem ac publici iuris face-
rem. solet enim putare nostras, ut cum poeta loquar , esse
aliquid nugas, hoc est, eam nos linguae Graecae cognitio-
nem consecutos esse quae transscribendis in Latinam veterum -
scriptis utcumque par sit; in quo ut amici plenum insignis
erga mebenevolentiae iudicium satis agnosco, ita meas vires
ac in utraque lingua facultatem nemo me rectius metiri ve}
potest vel debet. quoniam vero non prorsus reiecturos bo-
mines eruditos sperabam quod auctore tali viro praestandum
reciperem, praesertim ostendente per literas se auctoritatem
consilii sui nunquam defugiturum ‚ feci sane quod ille iube...
bat, et utrumque Romana civitate donavi, non ut impera-
tor quispiam, sed velut unus cx multis, qui eius rei curan..
dae mandatum ab imperatore haberet. cumque prior hoc
tempore Glycas in publicum exeat, Constantino mox—subse-

